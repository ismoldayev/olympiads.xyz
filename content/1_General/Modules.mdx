---
id: modules
title: Модули
author: Маргулан Исмолдаев
description: Как е структуриран всеки модул.
prerequisites:
  - introduction
---

## Модули

Материалът по физика и астрономия в сайта се разделя на 5 **секции** - Механика,
Електромагнетизъм, Термодинамика, Модерна физика и Астрономия. Всяка секция е
съставена от **категории**, които просто са групи от модули. Всеки **модул**
(като този, който четете в момента) представлява една “статия” или “страница”
на сайта. Целта на модулите е кратко и ясно да представят и да обобщят основните
идеи при решаването на задачи от даден тип. Един модул обикновено се състои от три части:

- **Урок**: Кратко въведение в необходимата теория

- **Идеи**: Основни методи за решаване на задачи и “трикове”

- **Задачи за подготовка**: Компилация на голям брой задачи от същата тема

## Урок

Фокусът на сайта е върху идеите за решаване на задачи и подготовката към олимпиади като цяло. Затова всеки модул започва със **списък на ресурси** за четене. Задължително е напълно да разбиране материала в изброените ресурси преди да продължите по модула! Ако не сте запознати с въпросната тема прочетете всички ресурси маркирани със звезда! Много често дори и опитните състезатели имат дупки в знанията си, без да го осъзнават. В самия “Урок” ще бъдат представени накратко най-важните моменти в дадена тема, както и основни определения, формули и твърдения.

## Идеи

Решенията на повечето задачи по физика могат да се сведат до прилагането на относително малък брой **идеи** (това се отнася и за други науки, напр. математиката). За да станете добри състезатели трябва да научите тези идеи. Въпреки това, не е достатъчно само да ги знаете: също така трябва и да се научите да разпознавате и прилагате идеите в задачи и да знаете откъде идват. С опит става ясно, че обикновено условията на задачите съдържат подсказки за това кои идеи трябва да се използват.

Всяка идея ще се демонстрира чрез една или няколко **примерни задачи**. Първо трябва да се опитате да решите задачите, като имате предвид въведените идеи. Ако това се окаже твърде трудно, няма нужда да се мъчите и да си губите времето, по-добре погледнете решението на задачата. Дори ако успеете да я решите сами, препоръчваме да видите решението; то може да се различава от Вашето.

## Задачи

След като прочетете модула, в края ще видите голям брой задачи за упражнение (от различни източници; линковете ще Ви препратят към съответния файл в [Архива](https://archive.olympiads.xyz/)). Задачите се разделят на много лесни, лесни, нормални, трудни, много трудни и невъзможни, съответно точките за тях са от 1 до 6. Като основно правило, една задача е определена като проста, ако използва само една идея (освен ако не е наистина сложна идея) и трудна, ако решението включва три или повече идеи. Много често трудността на някои задачи не идва от сложността на самата постановка, а от огромния им обем.

Ако можете да съберете над ⅔ от общия брой точки, имате добро разбиране на модула. Учениците, които се борят за златен медал на IPhO, трябва да опитат всичко.

За всички задачи Ви съветваме да напишете собствено решение. След като приключите, проверете отговорите си и, ако решението Ви не е пълно, разберете какво сте пропуснали. Най-ефективно е да направите тази проверка незабавно, тъй като задачата ще е прясна в съзнанието Ви. Не е важно колко е красиво или подредено решението (със сигурност не се изисква да ги пишете на LaTeX; освен това писането на ръка симулира условията на олимпиада), но то трябва да е пълно, с точно определен краен отговор. В противен случай, ще е много по-лесно да мързелувате и да изгубите много важни задачи като надничате в решенията в твърде рано.

## Персонализирани компоненти

Понякога модулите ще съдържат различни видове персонализирани компоненти.
Представяме някои от по-често срещаните:

<Info title="Идея">
Полезни съвети, предоставени от автора.
</Info>

<Spoiler title="Скрито съдържание">

В някои модули решенията ще бъдат поставени в **спойлер блокове** като този.
В тези случаи трябва да помислите върху задачата и да се опитате да я решите сами, преди да разкриете решението.

</Spoiler>

<Optional title="Съдържание по избор">

Не цялото информация в този сайт е от съществено значение за състезателната физика.
Пропускането на незадължително съдържание е добре, но ако се интересувате, не се колебайте да проучите и по-нататък.

</Optional>

<Warning>

Обърнете внимание на съдържанието в предупредителните блокове!

</Warning>

Вижте [Работа с MDX](/general/working-mdx) за повече информация относно частните компоненти.

## Статуси

Статуси на Задачи:

 - Незапочната - Разбира се от само себе си.
 - Решавам - Разбира се от само себе си. Ще се покаже в графата "Активни задачи" в главното табло.
 - Решена - Разбира се от само себе си.
 - Преглеждам - Използвайте за задачи, които сте решили и искате да се показват в графата "Активни задачи" в главното таблото.
 - Прескочена - Използвайте за задачи, които сте пропуснали и към които възнамерявате да се върнете. Ще се покаже в графата "Активни задачи" в главното табло.
 - Игнорирана - Използвайте за задачи, които сте пропуснали и към които **НЕ** възнамерявате да се върнете. Ще се покаже в графата "Активни задачи" в главното табло, само ако е активирано в настройките.

Статуси на Модули (и Ресурси):

 - Незапочнат - Разбира се от само себе си.
 - Чета - Разбира се от само себе си. Ще се покаже в графата "Активни модули" в главното табло.
 - Упражнявам - Разбира се от само себе си. Ще се покаже в графата "Активни модули" в главното табло.
 - Завършен - Разбира се от само себе си.
 - Прескочен - Използвайте за модули, които сте пропуснали и към които възнамерявате да се върнете. Ще се покаже в графата "Активни модули" в главното табло.
 - Игнориран - Използвайте за модули, които сте пропуснали и към които **НЕ** възнамерявате да се върнете. Ще се покаже в графата "Активни модули" в главното табло, само ако е активирано в настройките.

<Problems problems="problems" />
